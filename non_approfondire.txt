Agnese  poteva  avvertirmi  invece  di  andarsene  così,  senza  neppure  dire:  crepa.  Non pretendo di essere perfetto e se lei mi avesse detto che cosa le mancava, avremmo potuto discuterne.  Invece  no:  per  due  anni  di  matrimonio,  non  una  parola;  e  poi,  una  mattina, approfittando  di  un  momento  che  non  c'ero,  se  ne  è  andata  di  soppiatto,  proprio  come fanno  le  serve  che  hanno  trovato  un  posto  migliore.  Se  ne  è  andata  e,  ancora  adesso, dopo sei mesi che mi ha lasciato, non ho capito perché.Quella  mattina,  dopo  aver  fatto  la  spesa  al  mercatino  rionale  (la  spesa  mi  piace  farla  io: conosco  i  prezzi,  so  quello  che  voglio,  mi  piace  contrattare  e  discutere,  assaggiare  e tastare,  voglio  sapere  da  quale  bestia  mi  viene  la  bistecca,  da  quale  cesta  la  mela),  ero uscito di nuovo per comprare un metro e mezzo di frangia da cucire alla tenda, in sala da pranzo.  Siccome  non  volevo  spendere  più  che  tanto,  girai  parecchio  prima  di  trovare quello che faceva al caso mio, in un negozietto di via dell'Umiltà. Tornai a casa che erano le undici e venti, entrai in sala da pranzo per confrontare il colore della frangia con quello della tenda e subito vidi sulla tavola il calamaio, la pennae una lettera. A dire la verità, mi colpì  soprattutto una  macchia  d'inchiostro,  sul  tappeto  della  tavola.  Pensai:  "Ma  guarda come ha  da  essere  sciattona... ha macchiato  il  tappeto".  Levai  il  calamaio,  la  penna  e  la lettera,  presi il tappeto, andai in cucina e lì, fregando forte col limone, riuscii a togliere la macchia. Poi tornai in sala da pranzo, rimisi a posto il tappeto e, soltanto allora, mi ricordai della lettera. Era indirizzata a me: Alfredo. L'aprii e lessi: "Ho fatto le pulizie. Il pranzo te lo cucini  da  te,  tanto  ci  sei  abituato.  Addio.  Io  torno damamma.  Agnese".  Per un  momento non capii nulla. Poi rilessi la lettera e alla fine intesi: Agnese se ne era andata, mi aveva lasciato dopo due anni di matrimonio. Per forza di abitudine, riposi la lettera nel cassetto della  credenza  deve  metto  le  bollettee  la  corrispondenza  e  sedetti  su  una  seggiolina, presso la finestra. Non sapevo che pensare, non ci ero preparato e quasi non ci credevo. Mentre stavo così riflettendo, lo sguardo mi cadde sul pavimento e vidi una piccola piuma bianca  che  doveva  essersi  staccata  dal  piumino  quando  Agnese  aveva  spolverato. 
Raccolsi  la  piuma,  aprii  la  finestra  e  la  gettai  di  fuori.  Quindi  presi  il  cappello  e  uscii  di casa.Pur  camminando,  secondo  un  mio  vizio,  un  lastrone  sì  e  uno  no  del  marciapiede, cominciai  a  domandarmi  che  cosa  avessi  potuto  farle,  ad  Agnese,  perché  avesse  a lasciarmi con tanta cattiveria, quasi con l'intenzione dello sfregio. Per prima cosa, pensai, vediamo  se  Agnese  può  rimproverarmi  qualche  tradimento,  sia  pure  minimo.Subito  mi risposi: nessuno. Giànon ho mai avuto molto trasporto per le donne, non le capisco e non mi  capiscono;  ma  dal  giorno  che  mi  sono  sposato,  si  può  dire  che  cessarono  di  esistere per  me.  A  tal  punto  che  Agnese  stessa  mi  stuzzicava  ogni  tanto  domandandomi:  "Che cosa faresti se ti innamorassi di un'altra donna?". E io rispondevo: "Non è possibile: amo te e questo sentimento dureràtutta la vita." Adesso, ripensandoci, mi pareva di ricordarmi che quel "tutta la vita" non l'aveva rallegrata, al contrario: aveva fatto la faccia lunga e si era azzittita. Passando a tutt'altro ordine di idee, volli esaminare se, per caso, Agnese mi avesse  lasciato  per  via  di  quattrini  e,  insomma,  del  trattamento  che  le  facevo.  Ma  anche questa volta, mi accorsi che avevo la coscienza tranquilla. Soldi, è vero, non gliene davo che  in  via  eccezionale,  ma  che  bisogno  aveva  lei  dei  soldi?  Ero  sempre  làio,  pronto  a pagare.  E  il  trattamento,  via,  non  era  cattivo:  giudicate  un  po'  voi.  Il  cinema  due  volte  la settimana; al caffè due volte e non importava se prendeva il gelato o il semplice espresso; un  paio  di  riviste  illustrate  al  mese  e  il  giornale  tutti  i  giorni;  d'inverno,  magari,  anche l'opera;  d'estate  la  villeggiatura  a  Marino,  in  casa  di  mio  padre.  Questo  per  gli  svaghi; venendo poi ai vestiti, ancora meno Agnese poteva lamentarsi. Quando le serviva qualche cosa, fosse un reggipetto o un paio di calze o un fazzoletto, io ero sempre pronto: andavo con lei per i negozi, sceglievo con lei l'articolo, pagavo senza fiatare. Lo stesso per le sarte e per le modiste;non c'è stata volta, quando lei mi diceva: "Ho bisogno di un cappello, ho bisogno  di  un  vestito",  che  io  non  rispondessi:  "Andiamo,  ti  accompagno."  Del  resto, bisogna  riconoscere  che  Agnese  non  era  esigente:  dopo  il  primo  anno  cessò  quasi  del tutto  di  farsi  dei  vestiti.  Anzi,  ero  io,  adesso,  a  ricordarle  che  aveva  bisogno  di  questo  o quest'altro indumento. Ma lei mi rispondeva che ci aveva la roba dell'anno prima e che non importava;  tanto  che  arrivai  a  pensare  che,  per  quest'aspetto,  fosse  diversa  dalle  altre donne e non ci tenesse a vestirsi bene.
Dunque,   affari   di   cuori   e   denari,   no.   Restava   quello   che   gli   avvocati   chiamano incompatibilitàdi  carattere.  Ora mi  domandai:  che  incompatibilitàdi  carattere  poteva esserci  tra  noi  se  in  due  anni  una  discussione,  dico  una  sola,  non  c'era  mai  stata? Stavamo  sempre  insieme,  se  questa  incompatibilitàci  fosse  stata,  sarebbe  venuta  fuori. Ma Agnese non mi contraddiceva mai, anzi, si può dire, neppure parlava. Certe serate che passavamo al caffè o in casa, a malapenaapriva bocca, parlavo sempre io. Non lo nego, mi  piace  parlare  e  sentirmi  parlare,  specie  se  sono  con  una  persona  con  la  quale  sto  in confidenza.  Ho  la  voce  calma,  regolare,  senza  alti  né  bassi,  ragionevole,  fluida  e,  se affronto  un  argomento,  lo  svisceroda  capo  a  fondo,  in  tutti  i  suoi  aspetti.  Gli  argomenti, poi, che preferisco, sono quelli casalinghi: mi piace discorrere del prezzo della roba, della disposizione dei mobili, della cucina, del termosifone, insomma di ogni sciocchezza. A  parlare  di  queste  cose  non  mi  stancherei  mai;  ci  provo  tanto  gusto  che  spesso  mi accorgo  che  ricomincio  da  capo,  con  gli  stessi  ragionamenti.  Ma,  siamo  giusti,  con  una donna  questi  sono  i  discorsi  che  ci  vogliono:  altrimenti  di  che  cosa  si  deve  parlare? Agnese,  del  resto,mi  ascoltava  con  attenzione,  almeno  così  mi  pareva.  Una  sola  volta, mentre  le  spiegavo  il  funzionamento  dello  scaldabagno  elettrico,  mi  accorsi  che  si  era addormentata. Le domandai, svegliandola: "Ma che, ti annoiavi?" Lei rispose subito: "No, no, ero stanca, questa notte non ho dormito."I  mariti  di  solito  hanno  l'ufficio  o  il  negozio  o  magari  non  hanno  niente  e  se  ne  vanno  a spasso con gli amici. Ma per me, il mio ufficio, il mio negozio, i miei amici erano Agnese. Non  la  lasciavo  un  momento  sola,  le  stavo  accanto  perfino,  forse  stupirete,  quando cucinava.  Ho  la  passione  della  cucina  e  ogni  giorno,  prima  dei  pasti,  mi  infilavo  un grembiule  e  aiutavo  Agnese  in  cucina.  Facevo  di  tutto  un  po':  pelavo  le  patate,  capavo  i fagiolini, preparavo il battuto, sorvegliavo le pentole. L'aiutavo tanto bene che lei, spesso, mi  diceva:  "Guarda,  fa'  tu...  ci  ho  mal  di  testa...  vado  a  buttarmi  sul  letto."  E  io  allora cucinavo  da  solo;  e  con  l'aiuto  del  libro  di  cucina,  ero  anche  capace  di  provare  dei  piatti nuovi.  Peccato che  Agnese  non  fosse  golosa;  anzi  negli  ultimi  tempi  le  era  andato  via l'appetito e sì e no toccava cibo. Una volta lei mi disse, così per scherzo: "Hai sbagliato a nascere uomo... tu sei una donna... anzi una massaia." Debbo riconoscere che in questa frase c'era qualcosa di vero: infatti, oltre a cucinare, mi piace anche lavare, stirare, cucire magari,  nelle  ore  di  ozio,  rifare  gli  orli  a  giorno  dei  fazzoletti.  Come  ho  detto  non  la lasciavo  mai:  neppure  quando  veniva  a  trovarla  qualche  amica  o  la  madre;neppure quando le saltò in capo, non so perché, di prendere lezioni d'inglese: pur di starle accanto, mi adattai anch'io a imparare quella lingua così difficile. Le ero tanto attaccato che qualche volta mi sentivo perfino ridicolo: come quel giorno che non avendo inteso una frase che lei mi aveva detto a bassa voce, in un caffè, la seguii fino ai gabinetti e l'inserviente mi fermò avvertendomi che era il reparto signore e io non ci potevo entrare. Eh, un marito come me non  è  facile  trovarlo.  Spesso,  lei  midiceva:  "Debbo  andare  nel  tal  posto,  vedere  la  tal persona che non ti interessa." Ma io le rispondevo: "Vengo anch'io... tanto non ci ho niente da fare." Lei, allora, mi rispondeva: "Per me, vieni pure, ma ti avverto che ti annoierai." E invece,  no,  non  mi  annoiavo  e  dopo  glielo  dicevo:  "Hai  visto:  non  mi  sono  annoiato." Insomma, eravamo inseparabili.Pensando  queste  cose  e  sempre  domandandomi  invano  perché  Agnese  mi  avesse lasciato,  ero  giunto  al  negozio  di  mio  padre.  È  un  negozio  di  oggetti  sacri,  dalle parti  di piazza della Minerva. Mio padre è un uomo ancora giovane: capelli neri, ricciuti, baffi neri e, sotto questi baffi, un sorriso che non ho mai capito. Forse per l'abitudine di trattare coi preti e le persone devote, è dolce dolce, calmo, sempre di buone maniere. Ma la mamma che  lo  conosce  dice  che  lui  i  nervi  ce  li  ha  tutti  dentro.  Dunque,  passai  tra  tutte  quelle vetrine piene di pianete e di ciborii e andai dritto al retrobottega dove lui ha la scrivania. Al solito, faceva i conti, mordendosi i baffi e riflettendo. Gli dissi, trafelato: "Papà, Agnese mi ha lasciato."Lui alzò gli occhi e mi parve che sotto i baffi sorridesse; ma forse fu un'impressione. Disse: "Mi rincresce, proprio mi rincresce... e come è stato?"Gli  raccontai  come  era  andata  la  cosa.  E  conclusi:  "Certo,  mi  dispiace...  ma  soprattutto vorrei sapere perché mi ha lasciato."Lui domandò, perplesso: "Non lo capisci?""No."Lui stette un momento zitto e poi disse con un sospiro: "Alfredo, mi rincresce ma non so che dirti... sei figlio mio, ti mantengo, ti voglio bene... ma alla moglie devi pensarci tu."
"Sì, ma perché mi ha lasciato?"Lui  tentennò  la  testa:  "Al  tuo  posto  non  approfondirei...  lascia  stare...  che  t'importa  di sapere i motivi?""M'importa molto... più di tutto."In  quel  momento  entrarono  due  preti;  e  mio  padre  si  alzò  e  gli  andò  incontro  dicendomi: "Torna  più  tardi...  parleremo...  adesso  ci  ho  da  fare."  Capii  che  da  lui  non  potevo aspettarmi altro, ed uscii.La  casa  della  madre  di  Agnese  non  era  lontana,  in  corso  Vittorio.  Pensai  che  la  sola persona  che  potesse  spiegarmi  il  mistero  della  sua  partenza  fosse  proprio  Agnese;  e  ci andai.  Salii  di  corsa  le  scale,  mi  feci  introdurre  in  salotto.  Ma  invece  di  Agnese  venne  la madre, una donna che non potevo soffrire, mercantessa anche lei, coi capelli neri tinti, le guance fiorite, sorridente, sorniona, falsa. Era in vestaglia, con una rosa sul petto. Disse, vedendomi, con finta cordialità: "Oh, Alfredo, come mai da queste parti?"Risposi: "Lo sapete il perché, mamma. Agnese mi ha lasciato."Lei disse, calma: "Sì, è qui... figlio mio: che ci vuoi fare? sono cose che succedono.""Come, mi rispondete in questo modo?"Lei mi considerò un momento e poi domandò: "Ai tuoi glielo hai detto?""Sì, a mio padre.""E lui che ha detto?"Ma  che  cosa poteva  importarle  di  sapere  quel  che  avesse  detto  mio  padre?  Risposi malvolentieri: "Lo sapete com'è papà,lui dice che non debbo approfondire.""Ha detto bene, figlio mio... non approfondire.""Ma  insomma",  dissi  riscaldandomi,  "perché  mi  ha  lasciato?  chele  ho  fatto?  perché  non me lo dite?"
Mentre  parlavo,  tutto  arrabbiato,  l'occhio  mi  cadde  sopra  il  tavolo.  Era  ricoperto  da  un tappeto  e  sul  tappeto  c'era  un  centrino  bianco  ricamato  e  sul  centrino  un  vaso  pieno  di garofani rossi. Ma il centrino era fuori posto. Meccanicamente, senza neppure sapere quel che  facessi,  mentre  lei  mi  guardava  sorridendo  e  non  mi  rispondeva,  sollevai  il  vaso  e rimisi il centrino a posto. Lei disse, allora: "Bravo... ora il centrino è proprio nel mezzo... io non me ne ero mai accorta, ma tu l'hai visto subito... bravo... e adessoè meglio che te ne vai, figlio mio."Si  era  alzata,  intanto,  e  mi  alzai  anch'io.  Avrei  voluto  domandare  se  potevo  vedere Agnese, ma capii che era inutile; e poi temevo, se l'avessi vista, di perdere la testa, e fare o  dire  qualche  sciocchezza.  Così  me  ne andai  e  da  quel  giorno  non  ho  più  rivisto  mia moglie. Forse un giorno lei tornerà, considerando che di mariti come me non se ne trovano tutti i giorni. Ma la soglia di casa mia non la passa se prima non mi spiega perché mi ha lasciato.
